# cityZEN

##Idea description

It's quite common to encounter hawkers on the streets merchandising hand crafted objects, such us jewellery, vases, paintings etc. Using their craftsmanship skills is often a way for unemployed people with little if any income to increase their earnings. Unfortunately this activity is considered illegal and the legalisation of it requires complex bureaucratic processes and fees making it inaccessible for them.

These legislations do not considered the abovementioned target group but rather limit any type of merchandising in fear of extensive profiteering from cunning. The unfair competition between the pedlers and shop owners, The unregistered earnings of the pedlers, as well as the distortion of the cityscapes are amongst others the main reasons that increase the complexity of the merchandisation.

Identifying this gap sparked the idea for the creation of a system that allows unemployed people with craftsmanship skills to reach the market easily in a way that can benefit both the merchants and the municipality. The proposed system consists of a municipal service responsible for all legal, space, technical and curating issues such as the management of the beneficiaries of the service and the setting up of the stalls as well as the design of a versatile bench to unify the aesthetics and enable the beneficiers to showcase their products.

The envisioned benefits are multifaceted, for the unemployed this service can help not only for increasing their income but also for considering alternative careers. It is important to mention that the service stops being provided for hawkers with high earnings but rather supports them to grow as merchants. At the same time the municipalities identity is branded and the aesthetics of the cityscapes are improved and illegal merchandising can be better controlled.

## Η ιδέα

Πολλές φορές στις πόλεις μας τυχαίνει να βλέπουμε μικροπωλητές στα πλαϊνά των
πεζοδρόμων και των πλατειών να εμπορεύονται χειρότεχνα αντικείμενα, όπως
κοσμήματα, βαζάκια, πίνακες ζωγραφικής και άλλα παρόμοια είδη. Πρόκειται
συνήθως για ανθρώπους με χαμηλά ή μηδενικά εισοδήματα, συνήθως άνεργους, που
έχουν κάποιο ταλέντο και γνώσεις στην δημιουργία έργων χειροτεχνίας και
αναζητούν τρόπο να εκμεταλλευτούν την ικανότητά τους αυτήν προς όφελός τους.

Δυστυχώς η κοινωνία μας καθιστά ιδιαίτερα δύσκολο σε αυτούς τους ανθρώπους να
το πράξουν αυτό. Η πώληση αυτών των αγαθών σε δημόσιους χώρους είναι
παράνομη και για να νομιμοποιηθεί χρειάζονται επίπονες γραφειοκρατικές
διαδικασίες καθώς και καταβολή δυσμενών φόρων που καθιστούν το όλο εγχείρημα
μη συμφέρων, δεδομένου ότι η ποσότητα των πωλούμενων αντικειμένων είναι μικρή.

Η νομοθεσία μας καθιστά αυτό το είδος εμπορίου παράνομο, όμως, με αιτία τα εξής.
Καταρχήν, το γεγονός ότι επιτήδειοι θα μπορούσαν σε διαφορετική περίπτωση να
εκμεταλλευτούν δημόσιους χώρους για να έχουν **ανεξέλεγκτα κέρδη** χωρίς το
βάρος της ενοικίασης χώρου. Κατά δεύτερον, τον **αθέμιτο ανταγωνισμό** που
δημιουργείται μεταξύ των μικροπωλητών και των καταστημάτων που βρίσκονται
πλησίον τους, σε βάρος πάντα των καταστημάτων. Κατά τρίτον, την 
**αλλοίωση της εικόνας της πόλης**, που προκύπτει από το γεγονός ότι οι
πωλητές αυτοί χρησιμοποιούν αυτοσχέδιους τρόπους έκθεσης των εμπορευμάτων
τους, κάνοντας χρήση χαλιών, μουσαμάδων, χαρτόκουτων, κουβάδων, και άλλων
παρεμφερών αντικειμένων, σε διατάξεις ακανόνιστες, χωρίς να δίνεται καμία
προσοχή στην αισθητική.

Η πρότασή μας επιχειρεί να δώσει μια βοήθεια σε αυτούς τους μικροπωλητές,
λαμβάνοντας υπόψιν τα παραπάνω προβλήματα που δημιουργούνται από την
δραστηριότητά τους και δίνοντας λύσεις για καθένα από αυτά μέσα σε ένα πλαίσιο
που είναι και νόμιμο αλλά και εξίσου εύκολο και συμφέρων για αυτούς. Η πρόταση
αυτή αποτελείται από μια δημοτική υπηρεσία η οποία είναι υπεύθυνη για την ρύθμιση
όλων των νομικών, χωροτεχνικών και διαδικαστικών θεμάτων που αφορούν το
στήσιμο πάγκων μικροπωλητών αποκλειστικά από ανέργους, καθώς και από το
σχέδιο ενός πολυμορφικού πάγκου που στόχο έχει να δώσει ομοιόμορφη αισθητική και
να αποφέρει οφέλη για τον δήμο.

Τα οφέλη από την χρησιμοποίηση της λύσης μας είναι πολύπλευρα. Για τους
ανέργους, η υπηρεσία αυτή μπορεί να βοηθήσει στην αύξηση του εισοδήματός τους,
αλλά παράλληλα και στην ενεργοποίησή τους να κάνουν κάτι παραγωγικό με
προοπτική εξέλιξης σε κανονική επιχείρηση. Να σημειωθεί εδώ ότι η υπηρεσία μας
είναι σχεδιασμένη έτσι ώστε να σταματάει να παρέχεται σε μικροπωλητές που
επιτυγχάνουν μεγάλα κέρδη, ωθώντας τους έτσι να εξελιχθούν σε κανονικούς επιχειρηματίες. 
Από την άλλη, για τους δήμους δίνεται η δυνατότητα προβολής μέσα
από το branding που ενσωματώνεται στην κατασκευή, αναβαθμίζεται η αισθητική της
πόλης και επιπλέον δίνεται δυνατότητα καλύτερου ελέγχου αυτού του είδους
επιχειρηματικής δραστηριότητας έτσι ώστε να μην δημιουργούνται ούτε προβλήματα
εκμετάλλευσης αλλά ούτε και αθέμιτου ανταγωνισμού. Επιπλέον, οι πάγκοι αυτοί
μπορούν να χρησιμοποιηθούν και σε άλλα εγχειρήματα, όπως οι λαϊκές αγορές,
επιφέροντας και πάλι αντίστοιχα οφέλη στις δημοτικές αρχές.

## Περιγραφή σχεδίου

### Υπηρεσία

Η προτεινόμενη υπηρεσία λειτουργεί ως εξής. 

1. Αρχικά, ο ενδιαφερόμενος άνεργος πολίτης απευθύνεται στον οικείο του δήμο
προκειμένου να εγγραφεί στην υπηρεσία.

2. Όντας εγγεγραμμένος, αποκτά το δικαίωμα να χρησιμοποιήσει έναν από τους
πάγκους πώλησης της υπηρεσίας. Για να αποκτήσει έναν πάγκο χρειάζεται να
κάνει αίτηση στον δήμο, προσκομίζοντας μια λίστα με τα αντικείμενα τα οποία
ενδιαφέρεται να πουλήσει, αναγραφόμενα με είδος και ακριβή ποσότητα.

3. Στην συνέχεια, ο δήμος από την πλευρά του εγκρίνει ή απορρίπτει το αίτημα.

4. Μετά την έγκριση, παρέχεται στον ενδιαφερόμενο ένας πάγκος, καθώς και
πρόσβαση στην διαδικτυακή εφαρμογή της υπηρεσίας, μέσω της οποίας ο
ενδιαφερόμενος μπορεί να εντοπίσει τις διαθέσιμες επιτρεπόμενες τοποθεσίες
εγκατάστασης του πάγκου και να κάνει κράτηση σε κάποια από αυτές. Η
κράτηση αυτή προτείνεται να έχει ένα ανώτατο συνολικό χρονικό όριο 25 ωρών
την εβδομάδα, προκειμένου να δίνεται ευκαιρία και σε άλλους συμμετέχοντες να
χρησιμοποιήσουν την ίδια τοποθεσία.

5. Κατά την πώληση, οι μικροπωλητές οφείλουν να χρησιμοποιούν την
ενσωματωμένη ταμειακή μηχανή του πάγκου για να καταγράφουν τα ποσά που
λαμβάνουν.

6. Με βάση την χρηματική απόδοση (που ορίζεται ως κέρδος ανά χρόνο), το
δικαίωμα χρήσης της υπηρεσίας μπορεί να αναστέλλεται στις περιπτώσεις όπου
α) υπάρχει πολύ μικρή απόδοση ή β) υπάρχει πολύ μεγάλη απόδοση, στην οποία
περίπτωση η υπηρεσία δίνει κάποια περαιτέρω βοήθεια στον μικροπωλητή για να
ανοίξει κανονική επιχείρηση. Με αυτόν τον τρόπο δίνεται κίνητρο στον
μικροπωλητή να προσπαθήσει για ένα καλό αποτέλεσμα. Παράλληλα βέβαια, για
την αποφυγή εισαγωγής ψεύτικων στοιχείων στην ταμειακή μηχανή, επιβάλλεται
είσπραξη ενός μικρού ποσοστού 5% των κερδών από τον δήμο, πράγμα το οποίο
παράλληλα καλύπτει κάποια λειτουργικά έξοδα της υπηρεσίας.

### Πάγκος

Ο πάγκος αποτελείται από 4 αποσπώμενα μέρη τα οποία μπορούν να συνδυαστούν σε
διάφορους σχηματισμούς.

Αριστερά υπάρχει μια ξύλινη επίπεδη κατασκευή η οποία στέκεται όρθια με μεταλλικά
στηρίγματα και πόδια και με ράφια τα οποία ανοίγουν. Τα ράφια διαθέτουν στο
πίσω μέρος ένα ελαστικό παραβάν το οποίο μπορεί να μετατοπιστεί από την κάτω
του μεριά έτσι ώστε να δημιουργήσει ένα επικλινές για προβολή βιβλίων ή
αντίστοιχων αντικειμένων.

Δεξιά αυτού του μέρους υπάρχει μια διάτρητη μεταλλική επιφάνεια ίδιων διαστάσεων
με το προηγούμενο μέρος η οποία στηρίζεται με τον ίδιο τρόπο και στην οποία οι
χρήστες μπορούν να προσαρμόσουν εξαρτήματα για διάφορες χρήσεις.
Στο πάνω μέρος προσαρμόζεται μια ημικυκλική επιφάνεια, επίσης μεταλλική, η οποία
φέρει το λογότυπο του δήμου σχεδιασμένο με τρύπες πάνω στην επιφάνεια. Το μέρος
αυτό διατίθεται σε 2 διαστάσεις, ενα μικρό που μπορεί να συνδυαστεί είτε με το μέρος
των ραφιών είτε με την διάτρητη επιφάνεια, και ένα μεγάλο που συνδυάζεται και με
τα 2 ταυτόχρονα και τα δένει μεταξύ τους.

Τέλος, στο κάτω μέρος ενός εκ των 2 κάτω μερών προσαρμόζεται ένας επίπεδος
πάγκος. Μέσα σε αυτόν ενσωματώνεται και η ταμιακή μηχανή, σε περίπτωση που η
κατασκευή πρόκειται να χρησιμοποιηθεί με βάση την υπηρεσία της πρότασής μας.

Το σχέδιο αυτό επιτρέπει μεγάλη προσωπικοποίηση, τόσο μέσω του σχεδιασμού του με
βάση την χρήση διάφορων μερών καθώς και μέσω του αυτοσχεδιασμού των χρηστών
του.

### Ταμειακή μηχανή

Η διεπαφή της ταμειακής μηχανής επιτυγχάνεται με μια μικρή οθόνη TFT και ένα
πληκτρολόγιο μεμβράνης. Μέσα από την εφαρμογή δίνεται στον χρήστη η
δυνατότητα να εκτελέσει δυο λειτουργίες. Πρώτον, να εισάγει μια καινούρια πώληση
που μόλις έκανε και δεύτερον, να εξετάσει το ιστορικό πωλήσεων και να λάβει
πληροφορίες για την απόδοσή του.

Οι πληροφορίες αποθηκεύονται όλες σε μια προσβάσιμη και αφαιρούμενη SD card η
οποία εξετάζεται από τις δημοτικές αρχές ανά τακτά χρονικά διαστήματα.
Η μηχανή λειτουργεί με μπαταρίες, οι οποίες θα πρέπει να αλλάζονται κάθε περίπου 3
μήνες από τις δημοτικές αρχές.

## Πλοήγηση στο repository

- bench/ | φάκελος με τα σχέδια που αφορούν το έπιπλο-πάγκο
 - 3d model/
     - Φωτορεαλιστική απεικόνιση | εικόνες του αντικειμένου από διάφορες οπτικές
     - finalbench3dmodel.3dm     | το τελικό 3d model
     - render.bip                | keyshot file από το οποίο παράχθηκαν τα render
 - Files for 3d print/
     - Σφυχτήρας συρματόσχοινου.{3dm,stl} | αρχείο για 3d εκτύπωση πλαστικών κομματιών
                                            που συγκρατούν το συρματόσχοινο
 - Files for lasercut/
     - Bench desk.{ai,svg,pdf,dwg} | αρχεία για την κοπή του ξύλου του πάγκου
     - Box for electronics.{ai,svg,pdf,dwg}  | αρχεία κοπής των μερών του κουτιού
                                               για τα ηλεκτρονικά
     - File for the drawers.{ai,svg,pdf,dwg} | αρχεία κοπής των ραφιών
     - Metal plate lasercut_label_keyboard   | αρχείο κοπής μεταλλικής πινακίδας
                                               καθώς και του πληκτρολογίου
  - Πληκτρολόγιο μεμβράνης/
     - Πληκτρολόγιο μεμβράνης.{ai,pdf,svg}   | πρόταση κατασκευής πληκτρολογίου μεμβράνης
  - read me.odt      | πληροφορίες για τα υλικά και τη συντήρηση της κατασκευής
  - Οδηγίες κατασκευής.{ai,svg,pdf}  | φύλλο οδηγιών κατασκευής ενός πρωτοτύπου
- cash register/ | φάκελος με τα σχέδια που αφορούν την ηλεκτρονική ταμιακή μηχανή
 - electronics.fzz         | διάγραμμα καλωδιώσεων και PCB
 - documentation.{odt,pdf} | τεκμηρίωση/σημειώσεις για το σχέδιο των ηλεκτρονικών
 - arduino_src/            | φάκελος με κώδικα για τον microcontroller του σχεδίου
     - cityzen_cash_register/cityzen_cash_register.ino | proof-of-concept κώδικας
- service/ | φάκελος με τα σχέδια της υπηρεσίας (storyboard, web service wireframes, κλπ)
 - web service screens.{ai,svg,pdf} | Wireframes του web service
 - storyboard greek.{ai,svg}        | Το storyboard της υπηρεσίας
 - cashier screens.{ai,pdf,svg}}    | σχεδίαση οθονών της ταμειακής μηχανής
 - read me.odt                      | περιγραφή συμπεριφοράς συστήματος και παροχής υπηρείας
- cost estimation.fods               | υπολογισμός κόστους υλοποίησης
- Ταυτότητα συστήματος{.pdf,-01.png} | αφίσα ταυτότητας συστήματος
- LICENSE                            | άδεια χρήσης
- README                             | το παρόν έγγραφο

## File formats

- .fzz  | αρχείο του Fritzing (open software, open format) <http://fritzing.org>
- .3dm  | αρχείο του Rhino3D (closed software, open format) <http://www.rhino3d.com/opennurbs>
 - μπορεί να ανοιχτεί με το Blender <https://www.blender.org/>
- .ai   | αρχείο Adobe Illustrator (closed software, closed format), PDF compatible
 - ανοίγει με Inkscape καθώς και οποιονδήποτε PDF Viewer
- .svg  | Scalable Vector Graphics (open format)
 - ανοίγει με Inkscape
- .odt  | Open Document Text (open format)
 - ανοίγει με LibreOffice
- .fodt | Flat Open Document Text (open format)
 - ανοίγει με LibreOffice
- .fods | Flat Open Document Spreadsheet (open format)
 - ανοίγει με LibreOffice
- .ino  | Arduino IDE project source code (plain text)

## Σε ποίους απευθύνεται - Κοινότητες Χρηστών - Προγραμματιστών(Developers) ##

Το έργο cityZEN, ως υπηρεσία, απευθύνεται σε δημοτικές αρχές που επιθυμούν να
παρέχουν την εν λόγω υπηρεσία στους δημότες τους. Η υπηρεσία η ίδια απευθύνεται
σε πολίτες που διαθέτουν κάρτα ανεργίας και ασχολούνται με μικρο-κατασκευές που
επιθυμούν να πουλήσουν προκειμένου να ενισχύσουν το εισόδημά τους.

Ως έργο ανοιχτου σχεδιασμού/κώδικα, το cityZEN απευθύνεται σε βιομηχανικούς σχεδιαστές
που πιθανόν να θέλουν να επεκτείνουν την ιδέα ή και να χρησιμοποιήσουν μέρη της σε
διαφορετικά προϊόντα.


## Κόστος ##

Το κόστος υλοποίησης υπολογίζεται ως εξής:
* Σταθερό εφάπαξ κόστος υλοποίησης λογισμικού: 6000 €
* Κατασκευή μιας ολοκληρωμένης μονάδας: 750 €
* Κατασκευή 10 μονάδων (τιμή ανά μονάδα): 573 €
* Κατασκευή 100 μονάδων (τιμή ανά μονάδα): 388 €

Πιο αναλυτικές πληροφορίες για το κόστος βρίσκονται στο αρχείο
[cost estimation.{fods,pdf}](https://github.com/ellak-monades-aristeias/cityZEN/tree/master/cost estimation.pdf)

Για την χρήση του έργου το μοναδικό κόστος είναι το κόστος των αναλώσιμων,
δηλαδή 4 μπαταρίες ΑΑ που απαιτεί η ταμιακή μηχανή, καθώς και μια SD card
για την καταγραφή των δεδομένων (20-30 € συνολικά).

## Issues

Τυχών προβλήματα στο σχέδιο θα πρέπει να αναφέρονται στο
https://github.com/ellak-monades-aristeias/cityZEN/issues


